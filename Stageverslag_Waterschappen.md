# Stageverslag: Waterschappen Onderzoekje

* Naam: Ramon Duursma
* UvAnetID: 12851779
* Stagebegeleider: Maarten Marx

Onderzoek naar de openbaarmaking van een aantal informatie categorieën die onder de Wet Open Overheid (Woo) vallen voor alle 21 Nederlandse Waterschappen

In dit stageverslag wordt onderzocht hoe goed organisaties zich houden aan het openbaar maken van informatie categorieën die onder de Woo vallen. De waterschappen zijn hiervoor het perfecte voorbeeld omdat dit ten eerste niet al te veel organisaties zijn (namelijk slechts 21) en ten tweede omdat deze over het hele land verspreid zijn. 

Er is gekozen om dit voor vijf verschillende informatie categorieën te doen. Deze vijf categorieën zijn: 
- Bereikbaarheidsgegevens van het bestuur
- De convenanten (samenwerkingen) van het waterschap
- De vergaderingen en de bijbehorende raadsstukken
- De bekendmakingen / beschikkingen
- De Woo-dossiers

Hieronder zullen voor elk van deze categorieën de resultaten worden weergegeven.

# Bereikbaarheidsgegevens
In deze categorie is veruit de meeste variatie te vinden tussen alle waterschappen. Het is ten eerste belangrijk om te melden dat elk waterschap de bereikbaarheidsgegevens
van de leden van het bestuur van ieder waterschap op hun website te vinden is. Sterker nog, vrijwel ieder bestuurslid heeft zijn eigen e-mailadres op de website staan.
Dit is dus een goede zaak en dit maakt het dus mogelijk om vrijwel alle leden van het bestuur van de waterschappen te contacteren.
Het grote verschil zit hier in de hoeveelheid van de vrijgegeven bereikbaarheidsgegevens. Bij het ene waterschap zijn dit er namelijk veel meer dan bij een ander waterschap.
Hierbij moet worden gedacht aan gegevens zoals e-mail, telefoonnummer, partijnaam, functie in bestuur, portefeuille, nevenfuncties en sociale media links, maar ook of de bestuursleden een eigen pagina met een eigen URL hebben.
Dit waren de basisgegevens waar naar werd gezocht, maar in een aantal gevallen zijn er toch nog andere vormen van bereikbaarheidsgegevens gevonden zoals bijvoorbeeld woonplaats,
of bijvoorbeeld sprekersfragmenten of het stemgedrag van een bestuurslid. 

Gemiddeld genomen hebben de bestuursleden van waterschappen iets minder dan 6 van deze bereikbaarheidsgegevens.
Bij het waterschap Hunze en Aa’s is dit het meest beperkt. Hier worden eigenlijk alleen de partijnaam en het e-mailadres van de bestuursleden vrijgegeven.
Terwijl waterschap De Dommel het beste scoort met maar liefst negen verschillende manieren van contactinformatie. 

# Convenanten
Deze zijn helaas bijna onvindbaar op de website van de waterschappen zelf. Slechts twee van de waterschappen hebben überhaupt een pagina voor de convenanten met daadwerkelijk iets er op.
Dit zijn het Hoogheemraadschap van Schieland de Krimpenerwaard, wat eigenlijk alleen een lijst van samenwerkingen is, en Waterschap Rivierenland, wat een lijst van PDF-files met daarin de samenwerking is.
Ook het Hoogheemraadschap Hollands Noorderkwartier heeft een pagina voor convenanten, maar hier wordt alleen gemeld dat ze in de toekomst convenanten hier gaan publiceren. In deze categorie is er dus nog veel werk aan de winkel. 

# Vergaderingen + Raadsstukken
Hier zijn eigenlijk drie verschillende varianten identificeerbaar. Er bestaan twee standaardmodellen voor deze bestuurlijke informatie.
Dit zijn de Ibabs en NoTuBiz modellen. Deze bieden eigenlijk een kant en klaar pakket aan dat het voor de waterschappen enorm makkelijk maakt om de vergaderingen en bijbehorende documenten op een geordende manier vrij te geven.
Deze hebben beiden hun voor en nadelen, maar zijn uitermate geschikt indien de organisatie deze daadwerkelijk goed implementeert. Grotere problemen bestaan met het derde variant.
Dit is een eigen variant van het waterschap zelf en dit kwam een aantal keer voor tijdens dit onderzoek. Het blijkt bij deze varianten al snel dat de kwaliteit hiervan meestal een stuk minder is dan die van de standaardmodellen.
Dit was bijvoorbeeld het geval bij Vallei en Veluwe, Drents Overijsselse Delta (die ook wel wat goede punten hadden) en Hunze en Aa’s.
In deze varianten is het bijvoorbeeld moeilijk om alle agenda’s overzichtelijk te krijgen, of is het vinden van besluitenlijsten erg moeilijk.
Het vinden van besluitenlijsten is soms ook moeilijk in de standaardmodellen. Terwijl deze het toch relatief makkelijk zouden moeten maken om deze wel op een overzichtelijke manier weer te geven.
Wat sommige waterschappen dan weer wel goed doen. 

# Beschikkingen
Dit wordt eigenlijk altijd op dezelfde manier gedaan door de waterschappen. Soms ontbreekt dit volledig, maar bij de meeste waterschappen is er sprake van een lange lijst van alle publicaties op officielebekendmakingen.nl. 

# Woo uitleg en dossiers
De meeste waterschappen leggen wel vrij duidelijk uit hoe men een Woo-verzoek kan doen, of zelfs een standaardmodel bieden, wat het invullen van een verzoek heel makkelijk maakt.
De ene uitleg is wat uitgebreider dan de ander, maar het moet zeker mogelijk zijn om een Woo-verzoek te doen bij al deze waterschappen.
Het publiceren van Woo-dossiers is echter iets wat een stuk minder vaak plaatsvindt. Dit gebeurt op dit moment slechts bij zeven van de 21 waterschappen.
Al deze waterschappen doen dit op hele verschillende wijzen, maar het is telkens wel overzichtelijk. 





